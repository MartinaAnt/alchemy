**Cvičení na knihovny click a sqlalchemy (dobrovolný domácí projekt)** 

Vytvořte aplikaci, která bude uchovávat obsah vaší knihovny (knihomolové nechť si vyberou reprezentativní vzorek, aby se neupsali).

Aplikace by měla uchovávat tyto údaje:
- název knihy
- autor
- počet stran
- datum přidání do knihovny
- přečtená (ano/ne)
- rozečtená (ano/ne)
- půjčená (půjčená komu/None)
- datum zapůjčení (datum/None)
- další informace, které uznáte za vhodné (např. identifikace knihy, slovní hodnocení) 

S aplikací by mělo být možné zacházet zeširoka, tedy knihy vkládat, vypisovat, zapůjčovat a zápůjčky vracet, editovat chybné položky, nastavovat příznak přečtení a rozečtení atd. Výpis ideálně nějak rozumně formátovaný, případně např. celkový + detailní o jedné knize.

Celkový rozsah realizace nechávám na vás. Není třeba dělat do detailu vše, co by mělo nízkou úroveň využití, ale můžete realizovat to, co by vám dávalo smysl.

Kostra projektu bude velice podobná jako na pondělní lekci, můžete tedy vycházet z ní. Pokud budete potřebovat upřesnit zadání nebo konzultovat vývoj, problémy atd., určitě se ozvěte. Pokud by někde chtěl výsledek vyhodnotit, samozřejmě jsem rád k službám.

Pokud by vám zadání přišlo příliš složité, libovolně z něj uberte a pokuste se vypracovat funkční aplikaci, i kdyby naprosto minimalistickou.
